قوت شاعرهٔ من سحر از فرط ملال | متنفر شده از بنده گریزان می‌رفت
نقش خوارزم و خیال لب جیحون می‌بست | با هزاران گله از ملک سلیمان می‌رفت
می‌شد آن کس که جز او جان سخن کس نشناخت | من همی‌دیدم و از کالبدم جان می‌رفت
چون همی‌گفتمش ای مونس دیرینهٔ من | سخت می‌گفت و دل‌آزرده و گریان می‌رفت
گفتم: اکنون، سخنِ خوش، که بگوید با من؟ | کـ‌آن شکرلَهجه‌ی خوش‌خوانِ خوش‌الحان می‌رَفت
لابه بسیار نمودم که مرو سود نداشت | زانکه کار از نظر رحمت سلطان می‌رفت
پادشاها ز سر لطف و کرم بازش خوان | چه کند سوخته از غایت حرمان می‌رفت